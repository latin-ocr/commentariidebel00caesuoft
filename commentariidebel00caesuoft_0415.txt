LIB. III. CAP. 45, 46. 375
Caesar, ut quam angustissime Pompeium contineret3 Pom..
peius, ut quam plurimos colles quam maximo circuitu occu-
paret: crebraque ob eam caussam proelia fiebant. In his
quum legio Caesaris nona praesidium quoddam occupavisset
et munire coepisset3 huic loco propinquum et contrarium
collem Pompeius occupavit nostrosque opere prohibere coe.
pit: et, quum una ex parte prope aequum aditum haberet,
primum sagittariis funditoribusque circumjectis, postea levis
armaturae magna multitudine missa, tormentisque prolatis,
munitiones inpediebat: neque erat, facile nostris, uno tempore
propugnare et munire. Caesar, quum suos ex omnibus par-
tibus vulnerari videret, recipere se jussit et loco excedere.
Erat per declive receptus: illi autem hoc acrius instabant,
neque regredi nostros patiebantur, quod timore adducti lo-
cum relinquere videbantur. Dicitur eo tempore glorians
apud suos Pompeius dixisse, ‘⁶ non recusare se, quin nullius
‘⁶ usus Imperator existimaretur, si sine maximo detrimento
“legiones Caesaris sese recepissent inde, quo temere essent
“ progressae.’'

46. Caesar, receptui suorum timens, crates ad extremum
tumulum contra hostem proferri et adversas locari; intra
has mediocri latitudine fossam, tectis militibus, obduci jussit
locumque in omnes partes quam maxime inpediri; ipse
idoneis locis funditores instruxit, ut praesidio nostris se reci

ientibus essent. His rebus completis, legiones reduci jussit
gompeiani hoc insolentius atque audacius nostros premere et
instare coeperunt cratesque, pro munitione objectas, propule-
runt, ut fossas transcenderent. Quod quum animadvertisset
Caesar, veritus, ne non reducti, sed rejecti viderentur, majus-
que detrimentum caperetur‚ a medio fere spatio suos per Anto-
nium, qui ei legioni praeerat, cohortatus, tuba signum dari at-
que in hostes inpetum fieri jussit. Milites legionis nonae subito
conspirati pila conjecerunt et, ex inferiore loco adversus

Recipere sejussit. In optimis MSS.
estjzzssit ; vulgo statuit. Sed Caesar
non statuit, se recipere. M. Primus
hoc vidit Davisius.

Tectis (pluteo et vinea) militibus,
qui fossam ducebant. M.

His rebus completis. Marclandus
in Explic. vett. auct. p. 273 malit
confectis, quem sequor. Μ.

Leyiones reduci. Jurinius mavult
kyionem scil. nonam, de qua c. 45.

ReJecu. alii dejecti.

Conspe‘ran, (sic boni quidam codd.)
in arctius spatium conlecti, utcum

serpens conligitur in spiram. Ergo
omnino significat coartatos, conden-
satos, Reliquae lectiones aut sunt
falsae, ut con-spicati‚· aut interpreta-
menta, ut complicati et constipat-i. M.
Proprie de serpente usurpat Victor de
viris ill. cap. 22. Etymo utitur de re
militari Ennius apud Festum.- spiras
temonibus nexunt. Probat vulg. con-
stipati Bentl. et indignatur, Caesari e'
coeno Victoris lectionem putidam
obtrudi. Contrasentit Gudius ad Phae-

dri fab. 1, 2.

