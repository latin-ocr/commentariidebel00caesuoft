LIB. Ι. CAP. 32, 33. 25

‘⁶ victoria, vel nomine Populi Romani deterrere posse, ne
“ major multitudo Germanorum Rhenum transducatur: Gal-
“ liamque omnem ab Ariovisti injuria posse defendere.”

32. Hac oratione ab Divitiaco habita, omnes, qui aderant,
magno fletu auxilium a Caesare petere coeperunt. Animad-
vertit Caesar, unos ex omnibus Sequanos nihil earum rerum
facere, quas ceteri facerent3 sed tristes, capite demisso, ter-
ram intueri. Ejus rei caussa quae esset miratus ex ipsis quae-
siit. Nihil Sequani respondere, sed in eadem tristitia taciti
permanere. Quum ab iis saepius quaereret, neque ullam om-
nino vocem exprimere posset, idem Divitiacus AEduus respon-
dit: “ Hoc esse miseriorem gravioremque fortunam. Sequa-
‘⁶ norum, prae reliquorum, quod soli ne in occulto quidem
‘⁶ queri, nec auxilium implorare auderent, absentisque Ari-
“ ovisti crudelitatem, velut si coram adesset, horrerent:
‘⁴ propterea quod reliquis tamen fugae facultas claretum Se-
“ quanis vero, qui intra fines suos Ariovistum recepissent,
‘⁶ quorum oppida omnia in potestate ejus essent, omnes cru-
“ ciatus essent perferendi.'’

33. His rebus cognitis, Caesar Gallorum animos verbis
confirmavit, pollicitusque est, sibi eam rem curae futuram:
magnam se habere spem, et beneficio suo et auctoritate ad-
ductum Ariovistum finem injuriis facturum. Hac oratione
habita, concilium dimisit, et secundum ea multae res eum
hortabantur, quare sibi eam rem cogitandam et suscipiendam
putaret; in primis quod AEduos, fratres consanguineosque
saepenumero ab Senatu adpellatos, in servitute atque in
ditione videbat Germanorum teneri, eorumque obsides esse
apud Ariovistum ac Sequanos intellegebat: quod in tanto
imperio Populi Romani turpissimum sibi et republicae esse
arbitrabatur. Paullatim autem Germanos consuescere Rhe-
num transire: et in Galliam magnam eorum multitudinem
venire, Populo Romano periculosum videbat; neque sibi
homines feros ac barbaros temperaturos existimabat, quin,
quum omnem Galliam occupassent, ut ante Cimbri Teutoni-
que fecissent, in Provinciam exirent atque inde in Italiam

Transd fleatur. Edd . vet. traducatur
Sed v. Schottus ad Aur. Vict. de V.
ill. e. 11.

Quoesie't.
quam-it.

Posset. al. possent.

Prae reliq. Sic cod. Oxon. Vulgo
quam.

Tamen. al. tantum, quod perperam
non nemo praetulit.

Beneficio suo. Cf. c. 35. Plutarch.
in Caes. cap. 19, Καῖσαρ τᾶν Ἀριόβιστον

Sic boni codd. vulgo

ἓν Ῥώμῃ σύμμαχον ἐποιήσατο. Cf. Dio
Cass. 38, 34. M.

Fratres con-sarrya. Cic. ad Attio. l,
-19. Tacit. Ann. 11, 25. Eumen Pane
gyr. cap. 2. cellar.

Temperaturos. al. obtemperaturos.
minus apte.

Cimbri Teutonique. Vellei. 2, 12.
Florus 3, 3. Eutrop. 5, 1. Tacit. H.
4, 73. et Germ. 37. cellar. De causis
belli h. 1. commemoratis vid. ad c.
35. Μ.

