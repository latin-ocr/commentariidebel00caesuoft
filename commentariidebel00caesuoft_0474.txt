434 A. HIRT-II DE BELLO ALEXAND.

pulsis custodia portus relicta, ad litora et vicum adplicave-
runt, seque ex navibus ad tuenda aedificia ejecerunt.

18. Neque vero diutius ipsi ea munitione se continere pe-
tuerunt: etsi erat non dissimile, atque Alexandriae, genus
aedificiorum, ut minora majoribus conferantur, turresque
editae et conjunctae muri locum obtinebant: neque nostri aut
scalis, aut cratibus, aut reliquis rebus parati venerant ad ob-
pugnandum. Sed terror hominibus mentem consiliumque
eripit et membra debilitat: ut tunc accidit. Qui se in aequo
loco ac plano pares esse confidebant, iidem, perterriti fuga
suorum et caede paucorum, triginta pedum altitudine in aedi-
ficiis consistere ausi non sunt, seque per molem in mare prae-
cipitaverunt et octingentorum passuum intervallo ad oppidum
enataverunt. Multi tamen ex iis capti interfectique sunt,
sed numerus captivorum omnino fuit DC. ¹

19. Caesar, praeda militibus concessa, aedificia diripi jussit,
castellumque ad pontem, qui propior erat Pham, communivit
atque ibi praesidium posuit. Hunc fuga Pharitae reliquerant3
fortiorem illum propioremque oppido Alexandrini tuebantur.
Sed eum postero die simili ratione adgreditur, quod, his ob-
tentis duobus, omnem navigiorum excursum et repentina
latrocinia sublatum iri videbatur. Jamque eos, qui praesidio
eum locum tenebant, tormentis ex navibus sagittisque depu-
lerat atque in oppidum 1·edegerat; ‘et cohortium trium instar
in terram exposuerat: non enim plures consistere angustiae
loci patiebantur: reliquae copiae in navibus stationem obtine-
bant. Quo facto imperat, pontem adversus hostem praevallari
et, qua exitus navibus erat fornice exstructo, quo pons sus-
tinebatur, lapidibus obpleri atque obstrui: quorum altero
opere effecto, ut nulla omnino scapha egredi posset, altero
instituto, omnes Alexandrinorum copiae ex oppido se ejecerunt

Custodia p. relicta. J uriuius mallet
custodite p. relicti.

Ad litora et v. ad. Plerique codd.
habent, nat-es ad litora et r. adp. De
vico cf. B. C. 3, 112. M. Subaudire
naves sufficit.

Ipsi ex munitione. Et 'ipsi et ear a
bonis codd. abest; nec quisquam de-
siderabit, si omittatur. M. Lego ea
munitione, quod bene dedit Davis.
Sequitur eum Clarke. Vulgo legitur
em, ubi praepositionem deletam cupit
Scaliger. Ursinus reponebat in mun.
Oud. pro ipsi eac conjiciebat Ρήανὶῑω,
nimis audacter.

Genus aedeficiomm. Cf. cap. 1. M.

Ocrinyentomm. Cod. Vossii habet
nonqmtorum, ut C. 3. 112.

Intervallo. Alii intervallum.

Fuit DC. In codd. vero sest millia
legitur, quem numerum, ut nimium,
videntur editores mutasse. M.

Ad pontem, qui propior. Scil. duo
pontes fuere, alter, qui molem cum
Pharo, alter, quicum oppido jungeret.

Videbatur. Bentleius velit videbat.

Colz. trium instar. Sic Cic. ad Att.
16, 5. instar septuayima epistolarum.

Fornice exstructo. i. e per forni-
cem. Vulgo male distinguunt ante
fornice.

Ut nulla etc. Oud. hoc ut et mox
‘tieem-une dedit e codd.

