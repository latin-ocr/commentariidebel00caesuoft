iv PRAEFATIO.

majore ista OUDENDORPIANA editione*, hodie admodum
rara, destituti, ad explicandum junioribus auctorem accedunt,
gratum me fecisse confido. Nec injucundum hoc accidet
aliis, qui proprio Marte in Gaesarem legendum incumbunt,
quum sic de ratione lectionis acceptae aptius judicare liceat.
Tum cavendum arbitrabar, ne tirones, quod vulgo fieri con-
suevit, ‘quamcumque lectionem in sua quisque editione inve-
nerit, eam ipsius scriptoris fuisse putent.

Sicubi, quod parce factum, ab Oudendorpiana‚ quam et
Morus suam fecerat, recensione recessi, quae me ratio moverit,
indicavi. Fragmenta Caesaris et testimonia veterum restitui,
a Moro neglecta. Hujus diligentiae sedulae indices debet
lector, quos pauculis hinc inde adspersis auxi. Recentius
quaedam animadversa in Mantissam conjeci. ’

In iis locis, quae de Gallorum Germanorumque religione
et moribus agunt, itemque de Germaniae animalibus, recte
judicasse Morum censeo, “ de his rebus moderandum esse ita
‘⁶ judicium, ne tempora misceantur, ne vel TACITUS vel
“ CAESAR, si quando dissentiant, necessarii erroris arguantur,
(ί ne Romanis vocibus expressa propterea ad Romanos mores
“ revocentur, sed ut ipsius nationis domestica sentiendi agen-
“ dique consuetudo ab illis vocabulis exteris secernatur, ne
“ nimium tribuatur etymologiae verborum obsoletorum.’'
Quod ad illa loca adtinet, quibus structurae pontium, machi-
narum aliarumque rerum, item artis ipsius militaris fit
mentio, ad eos auctores recte Morus lectores ablegandos
suasit, qui de talibus ex professo et data opera tractarunt:
quorum aliquos mox indicabimus.¹

De ipsis Caesaris commentariis diversa doctorum virorum
judicia inde a renatis bonis litteris esse lata, notum est satis;

neque heic repetenda esse judico, quae in utramque partem
sunt disputata. Veterum testimoniis, emm-tows, STRA-

b* Prodiit L. B. 1737. 4. 2 Vol. Omissis notis dein repetita paucis mutatis
i . 1740. 8.

