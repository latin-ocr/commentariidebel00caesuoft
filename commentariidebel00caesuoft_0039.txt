CONSTAT, commentarios dici eas narrationes, quae, neg-
lecto adventicio cultu, de rebus ipsis tenuiter exponunt, ut,
qui majus et ornatius opus scribere velit, habeat, unde petat.
(Cic. de orat. 2, 12. et de clar. orat. 75.) Itaque Hirtius in
epistola, libro octavo de bello Gallico praemissa, “ Caesaris‚'’
inquit, “ commentarii editi sunt, ne scientia tantarum rerum
‘⁶ scriptoribus deesset,’' cf. Cic. ad Div. 5, 12, extr. Graeci
autem hujusmodi commentarios ὑπομνήματα, ὑπομνηματισμοὺς
et ἀπομνημονεύματα dixerunt (ut Strabo lib. 4. p. 177, ὃ Καῖ-
σαρ ἐν τοῖς ὑπομνήμασι), quoniam hoc genere narrandi uni
memoriae rerum gestarum consulitur (“ M'emoires'’). Po-
tuisse hos commentarios dici ἐφημεξίδας, et revera nomine hoc
a Plutarcho (in vita Caes. c. 22.) insignitos esse, indubitatum
est: utrum vero Caesar nullam, praeter commentarios, his-
toriam suarum rerum scripserit, an et commentarios hos, et
ephemerides, ab his commentariis diversas, consignaverit,
dubitatur. Posteriorem sententiam defendit Rualdus ad
illum Plutarchi locum (p. 858 ed. Reisk.)‚ quia passim ex
ephemeridibus Caesaris loci a veteribus recitantur, qui in
commentariis ejus, hodienum superstitibUS, non occurrunt.
Quod argumentum ut est perspicuum, ita multi sententiam
Rualdi sequuntur. Fabricius vero in Bibl. Lat. l, 10, 2 his
ita occurrit, ut in Caesaris libris de bello Gallico lacunas esse
statuat.

