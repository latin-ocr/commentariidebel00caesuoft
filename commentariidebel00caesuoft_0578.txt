J Ant Suetonii aetate lectum esse librum de bello Hispaniensi, certum est
(Sueton. Jul. c. 56). Credibile etiam fit e loco Suetoniano, hujus libri eum-
dem fuisse auctorem, qui de bello Alexandrino, Africano, et de Gallici belli
extremis scripserat. Sed illud non credibile est, librum de bello Hispaniensi
eum, qui hodie circumfertur, sic, ut circumfertur, ab auctore ceterorum libro·
rum confectum esse : tanta est dissimilitudo et orationis, et modi, quo singula
narrantur. Etiamsi enim passim probabilior oratio est, ut c. 15 et 17 : tamen
pleraque adeo inculta sunt, ut auctorem, quem Oud. ad c. 22. ineptulum dicit,
aut non potuisse, aut noluisse bene scribere adpareat. Ac minuitur quidem
auctoris culpa eo, quod liber adeo depravatus est, ut permulti loci plane non,
complures vix intelligi possint, haud paucorum lectio omnino incerta sit, atque
Julius Celsus, qui de vita Caesaris scripsit, passim expedire se non potuerit:
multa enim vitio scriptorum contusa vix intelligi posse queritur (p. 241), eaque
de caussa multa ab se praeterita esse fatetur (p. 246). Verum ibi quoque, ubi
corruptio nulla est, non magna scriptoris facultas elucet. Rursus modus nar·
randi est is, ut, gravioribus sere neglectis, ea, quae scire paucorum intererat,
consignata reperiantur : ut auctor existimasse videatur, quae ipsi nota fuerint,
eadem lectoribus, vel procul monstrata, eodeni inodo perspicua sore: ut digna
denique sit oratio teste et spectatore rerum occupato. qui in tabulas suas retu-
lerit quotidie res, sibi memorabiles visas; ceterum casin ordinem redigere,
justaque orationis forma induere. non opera> pretium duxerit. Fieri ergo
potuit, ut antiquus ille et genuinus de Hispaniensi bello liber, quem Suetonius
legit, ab aliquo in brevem summam contractus mutilatusque ad posteros
veniret: aut ut plane intercideret, et alius cujusdam hominis ephemerides de
hoc bello servarentur. Cum autem in hoc libro, qui non tironibus ad ele-
menta linguae discenda, sed provectioribus ad exercitationem diligentia,
judicii et laboris proponendus est, neque lectores historiae studiosos magno-
pere aut alliciet, aut tenebit, sed cuni in libro tali sere unum illud quaeratur,
quid a scriptoris manu sit; cur id nesciamus: ubi codicibus destituamur5
utrum spes inveniendi reliqua,an praecisa sit z omnes propemodum animadver-
siones lectionis varietati destinavi, non neglecta tamen illustratione rei ex aliis
historiae scriptoribus; etsi omnes, praeter Dionem Cassium, in his rebus
breviores suerunt. Intelligent ergo harum rerum studiosi, codices duos antiquos
et bonos, Petavianum et Norvicensem, non modo ubinis sere consentire 3 sed
et veram ut plurimum lectionem continere, e qua quomodo ceterae depravata
sint, interdum facile cognoscitur : quamquam alibi tanta est diversitas horum
codicum ac ceterorum, ut haud dubie duplex sons fuisse videatur, e quo
diversi recensionum velut rivi fluxerint. M.

Suetonius l. c. Oppium vel Hirtium auctorem nominat: Vossius de hist.
Lat. c. 13. Balbo vel Oppio librum adscribit. Goduinus Afrum quem ve
Syrum militem auctorem esse putat5 sed Latinitas pura obstat, judice scaligero
in proleg. in Manilium. Balbi ephemeridis meminit Sidonius ep. 9, 14.

 

ξ

