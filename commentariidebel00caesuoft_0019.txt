DISSERTATIO. xi

pro scriptis ejusdem Caesaris habet insequentibus. Sic nihil
habent, quo se tueantur Floridus Sabinus et Ludovicus
Carrio. Hunc librum se contexuisse testatur Hirtius: pro-
inde jam antea scriptum, et medio tamen illo, quem dixi, loco
dispositum. Haec erat nimirum scriptorum Caesaris digestio
illa, de qua loquitur noster, tot seculis recentior, qua sua
scriptis ipsius Caesaris media contexuit coaevus Hirtius.
Noster etiam editos in lucem libros Caesaris testatur ab aliis,
qui rebus ipsis interfuerant. Unde hoe? Nempe ex illis
Prologi verbis : ‘⁶ qui sunt editi, ne scientia tantarum rerum
‘⁶ scriptoribus deesset.” Sed perperam noster intellexit, si
tum primum editos in lucem Caesaris commentarios censuerit,
cum Prologum scriberet Hirtius. Nempe post mortem
Caesaris, Imo jam antea in clara luce fuisse versatos e Cice-
ronis constat Bruto: imo ex hoe ipso Prologo. Jam enim
probatos omnium judicio testatur, jam in omnium admira
tione fuisse, quasi bene emendateque scriptos. Non ergo de
sua, sed Caesaris, editione loquitur Hirtius, cum illud editionis
consilium agnoscit, tantum ne scientia tantarum rerum scrip-
toribus deesset. Exprimunt haec verba Caesaris potius de suis
scriptis agentis modestiam, quam Hirtii de iisdem admira-
tionem. Idem Prologi auctor ‘⁶ novissime imperfecta ab
‘⁶ rebus gestis Alexandriae ad finem vitae Caesaris se confe-
“ cisse ’' testatur. Proinde jam una cum Prologo libros suos
jam penitus confectos de bello Alexandrino, Africano, auctor
emiserit. Imo de bello etiam Hispanico, (quamquam illius in
’ Prologo non meminerit) quod praedictam epocham, quae ad
Caesaris mortem usque pertigit, hoc quoque bellum ante-

cesserit.

LIBRUM HIRTII DE BELLO AFRICANO MULTIS POST HIRTIUM
SECULIS INTERPOLAVIT JULIUS FORTASSE CELSUS.

ΕΤ tamen, praeter Hirtium, alium saltem fuisse censet noster,
qui Caesaris scripta ad ejusdem caedem suppleverit. Ita

