LIB. CAP. 58-61. 459

esse Cn. Pompeii nomine et mem01·ia; tamque omnibus Cae-
sarianis, quam Pompeianis, Longinum esse in odio; neque se
conventum, neque M. Marcellum contra Caesaris caussam
posse perducere; nomen Pompeii ex scutis detraxerunt, Mar-
cellum, qui se Caesaris caussam defensurum profitebatur,
ducem adsciverunt, Praetoremque adpellarunt. et conventum
sibi adjunxerunt castraque ad Cordubam posuerunt. Cassius
eo biduo circiter quatuor milia passuum a Corduba, citra
flumen Baetim, in oppidi conspectu, loco excelso facit castra;
litteras ad Regem Bogudem in Mauritaniam et ad M. Lepi-
dum Proconsulem in Hispaniam citeriorem mittit, subsidio
sibi provinciaeque Caesaris caussa quamprimum veniret. Ipse
hostili modo Cordubensium agros vastat, aedifieia incendit.

60. Cujus rei deformitate atque indignitate legiones, quae
Marcellum sibi Ducem ceperant, ad eum concurrerunt, ut in
aciem educerentur, priusque confligendi sibi potestas fieret,
quam cum tanta contumelia nobilissimae carissimaeque posses-
siones Cordubensium in conspectu suo rapinis, ferr0, flamma-
que consumerentur. Marcellus, quum confligere miserrimum
putaret, quod et victoris et victi detrimentum ad eumdem
Caesarem esset redundaturum neque suae potestatis esse:
legiones Baetim transducit, atque aciem instruit. Quum
Cassium contra pro suis castris aciem instruxisse loco superiore
videret, caussa interposita, quod is in aequum non descenderet,
Marcellus militibus persuadet, ut se in castra recipiant.
Itaque copias reducere coepit. Cassius, quo bono valebat,
Marcellumque infirmum esse sciebat, adgressus equitatu
legionarios se recipientes, complures novissimos in fluminis
ripis interficit. Quum hoc detrimento, quid transitus fluminis
vitii difficultatisque haberet, cognitum esset, Marcellus castra
Baetim transfert, crebroque uterque legiones in aciem educit;
neque tamen confligitur propter locorum difficultates. ι

61. Erat copiis pedestribus multo firmior Marcellus: ha-
bebat enim veteranas multisque proeliis expertas legiones.
Cassius fidei magis, quam virtuti legionum confidebat. Ita-

M. Marcellum, cognomine AEser-
ninum, Quaestorem provinciae. Dio
Cass. l. l.

Educerentur. Post hoc verbum
vulgo additur orant, quod neque ad
usum loquendi opus est, neque in
codd. bonis exstat. M.

Suae pot. esse. Ita Scal. Sed in
codd. et edd. vet. esset, quod male
probat Jurin. sic enim «rb suae non
conveniret.

Quo bono valebat. Sic libri me-
liores: est ergo bonum, quo valet,
equitatus. Sed codd. alii, quo bene
valebat, quam lectionem non spreve-
rim. Cellarius vero non debebat
edere, qui bene valebat, quasi hic
quaereretur, an vulneratus nuper Cas-
sius (cf. cap. 52.) convaluisset. M.
Heic bonum fere simili modo sumi-
tur, ut supra c. 12.

