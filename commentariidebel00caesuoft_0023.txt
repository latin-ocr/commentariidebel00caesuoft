DISSERTATIO. xv

Nec dissimiles alii occurrunt sequiorum seculorum barba-
rismi. Cap. 7, “ reliquae ex fugitivis auxiliares consiste-
bant. ” Cap. 12, “ bene magnum tempus.” Cap. 13,
“ simulque ballista missa a nostris turrem dejecit.” Cap. 16,
“ existimabant eos posse conatum efficere.” Cap. 29, ‘⁶ ad-
versarii patrocinari loco iniquo non desinunt.'’ Cap. 33,
“ libertum, qui fuisset ejus concubinus.’' Cap. 39, “ gra-
diebatur Hispalim.’' Cap. 42, “ provinciam depopulavit.'’
Et praeter morem horum scriptorum Ennii poetae fragmenta
advocat, c. 23, 31. Illa vero quam inepta, quibus tamen
Caesaris, summi prudentissimique oratoris, personam agit hic
sophista: ‘⁶ An, me deleto, non animadvertebatis, X habere
‘⁴ legiones populum romanum, quae non solum vobis obsis-
“ tere, sed etiam coelum diruere possent ?” Declamatoris
illa, non oratoris, effectatio est. Dixerunt quidem Germani,
Suevis suis ne Deos quidem immortales pares esse potuisse,
Bell. Gall. L, IV. cap. lO. sed barbari illi, non romani.
Inter Ciceronianas multorum coaevorum legimus epistolasv
nullam tamen, quae cothurnum illum sapiat. Nullum erat,
aetate Caesaris, otium istiusmodi ingenii lusibus, cum de rebus
seriis momentosisque‚ de vita fortunisque clientum vel fama
agerent oratores. Sunt nihilominus primaevi auctoris Hirtii
etiam in hoc opere vestigia. Quae habet communia cum aliis
bonae fidei auctoribus, non aliunde emanasse censeo ε inprimis
illud, quod Caesarem dicat dictatorem ΙΙΙ, designatum IV,
non (ut vult auctor alioquin accuratissimus in historia ro-
mana, Sigonius) anno, quo Africam recepit, sed quo bello
civili in Hispania finem imposuit, Varr. scilicet 709. Sic
enim coaeva marmora capitolina atque colotiana. Sic etiam
coaevi numi. Imo auctor, quem sequebatur. Plutarchus:
melius scilicet, quam alii, etiam veteres, nec ab hoc seculo
admodum remoti, qui dictaturam Caesaris unitate faciunt
auctiorem. Hirtii etiam personam arguit, quod hoc toto
bello Hispanico sic loquitur auctor, quasi ipse praesens ad-

