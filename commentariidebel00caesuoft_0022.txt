xiv HENRICI DODWELLI

rent facultatem turmas ,Iulianas ci1·cumfundere.” Ibidem
‘⁶ Satagere,'' pro proelio laborare. Cap. 88, ‘⁶ mentem in
fuga destinatam. ’' Africanum hunc scriptorem, hisque
temporibus juniorem, arguunt tot immistae voces graecae atque
hellenismi. Qui mixto essent genere, ‘⁶ Hibridas” appellat,
c. 19. “ Hippotoxotas” habet ibid. ‘⁶ Epibatas,’' c. 20,
62, 63. ‘⁶ Catascopum,” c. 26. ‘⁶ In salo esse” huic auc-
tori, c. 46, 62, 63, tantundem valet, quod Graecis σαλεύειν, et
διασαλεύειν, et de navi dicitur, quae liberae fluctuum marino-
rum agitationi exponitur. Sunt in eodem libro alia, quae
coaevorum peritiam sapiant. Virgiliarum signum confectum
memorat post VI Kal. Febr. c. 47. Pro vero scilicet illius
anni calendario, quo Febr. l in Novembr. Juliani diem XI
conveniebat, quo Pleiadum confectionem refert Plinius.
Aliter certe sensit hic auctor, quam interpolator, qui etiam
J anuarium ab Octobr. J uliani die XIII incipientem per anni
tempus periculosum esse voluit navigantibus, et quidem ita
periculosum, ut mediis belli casibus magis tamen esset, quam
bellum ipsum, metuendus. Et manum etiam coaevam accura-
tioremque indicant tot voces militares, aliaeque technicae, magis
hic vero temporis decoro respondentes, quam pro captu
junioris interpolatoris. Librum ergo Hirtii de bello Afri-
cano ad ,Julii Celsi aetatem pervenisse puto3 sed mutilum
f01·tassis,-aut qui Celso mutilus haberi posset. Hoc utique

praetextu vel suis, vel nescio cujus alterius fabulatoris fig-
mentis interpolavit.

ITIDEM FACTUM IN LIBRO HIRTII DE BELLO HISPANICO.

ΙΝ bello Hispanico adhuc pauciora coaevi scriptoris vestigia
sunt, plura autem interpolatoris, et quidem ejusdem, qui
bellum Africanum suis commentis auxerat. Eadem in voce
‘⁶ facultas” elegantia, quae supra, cap. 12. ‘⁶ Eis ad ignos-
cendum nulla est data facultas.'' Cap. 40, “ naves, quae
in salo fuerunt :'' pro exemplo itidem a nobis supra observato.

 

