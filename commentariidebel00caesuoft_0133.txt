LIB. IV. CAP. 23-25. 93

nosset, et quae fieri vellet, ostendit monuitque, (ut rei militaris
ratio, maxime ut maritumae res postularent, ut quae celerem
atque instabilem motum haberent), ad nutum et ad tempus
omnes res ab iis administrarentur. His dimissis et ventum et
aestum uno tempore nactus secundum, dato signo et sublatis
ancoris, circiter milia passuum VII ab eo loco progressus,
aperto ac plano litore naves constituit.

24. At barbari, consilio Romanorum cognito, pi·aemisso
equitatu et essedariis, quo plerumque genere in proeliis uti
consuerunt, reliquis copiis subsecuti, nostros navibus egredi
prohibebant. Erat ob has caussas summa difficultas, quod
naves propter magnitudinem, nisi in alto, constitui non pote-
rant; militibus autem ignotis locis, inpeditis manibus, magno
et gravi armorum onere oppressis, simul et de navibus desi-
liendum et in fluctibus consistendum et cum hostibus erat pug-
nandum: quum illi aut ex arido, aut paullulum in aquam pro-
gressi, omnibus membris expediti, notissimis locis audacter tela
conjicerent et equos insuefactos incitarent. Quibus rebus
nostri perterriti, atque hujus omnino generis pugnae inperiti,
non eadem alacritate ac studio, quo in pedestribus uti proeliis
consueverant, nitebantur.

25. Quod ubi Caesar animum advertit, naves longas, qua-
rum et species erat barbaris inusitatior et motus ad usum ex-
peditior, paullum removeri ab onerariis navibus et remis
incitari et ad latus apertum hostium constituit, atque inde
fundis, sagittis, tormentis, hostes propelli ac submoveri jussit:
quae res magno usui nostris fuit. Nam et navium figura et
remorum motu et inusitato genere tormentorum permoti bar-
bari constiterunt, ac paullum modo pedem retulerunt. Atque
nostris militibus cunctantibus, maxime propter altitudinem
maris, qui decimae legionis aquilam ferebat, contestatus Deos,
ut ea res legionis feliciter eveniret: “ Desilite,’' inquit,
‘⁶ commilitones, nisi vultis aquilam hostibus prodere: ego

Essetlariis, qui ex essedis (curribus
bellicis) pugnant. vid. omnino c.

Monuit, (ut) omnes res administra-
remur, ut (uti) ratio rei ‘'niliearis et

res mar-it. postularent, m (quippe)
quse-haberem. M. Sic non opus est
emendatione Hotomanni et Ciacconii.

Celerem atque instab. mot. habere,
facillime mutari, valde mutabilem
esse. M. Pro ut quoe alii ut quam.

Milia pass. VII. In metaphrasi est
στάδιον, ubi Davisius egregie legendum
monet στάδια ν’ sive 50, qui numerus
prope ad alterum accedit. In edd.pris-
cis legitur centum.. alii habent VIII. ’

Apereo ac plano litore. D’Anville
ostendit p. c. esse portum Lemanis,
hodie H yth.

33. M.

Orwre oppressis. al. pre-exele.

De navibus —- in fluctibus. Prae-
positiones restituit Oud. e codd.

Inszwfactos, adsuetos: ut insuetis-se
dicitur, qui est adsuefactus rei. In
Gr. metaphr. est, εἰθισμένους. M.

Non— nitebantur. Te> omnes, quod
vulgo additur, in plurimis codd. et
edd. vet. deest.

Nitebamur. Sic cod. Oxon. ele-
ganter. Vulgo utebamur.

Atque nostris mil. al. At.

Commilitones. vulgo milites.

